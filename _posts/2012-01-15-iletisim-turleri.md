---
layout: post
title: İletişim Türleri 
date: 2012-01-15 00:37
author: admin
comments: true
tags: [ben dili, Eğitim Bilimleri, Eğitim Bilimleri, sen dili]
---
<strong>Sözel İletişim</strong>

<strong>Kelimeler:</strong> Öğretmenin kullandığı kelimeler açık net ve anlaşılır olmalıdır. Öğretmen öğrencilerin anlayamayacağı cümleler kullanmamalıdır.

<strong>Etkin dinleme:</strong> Etkin dinleme, bir kimsenin ilettiği sözlü mesajların arkasındaki sözel olmayan mesajları da anlayabilmek olarak tanımlanabilir. Etkin dinleme becerisini kazanmak, öğretmenlerin öğrencilerini anlamasını kolaylaştırır.

Etkin dinleme; söylenenleri önemsemek, kavramak ve değerlendirmektir.

<strong>Ben dili:</strong> "Ben" dili, kişinin o anda karşılaştığı durum veya davranış karşısında, kişisel tepkisini duygu ve düşüncelerle açıklayan bir ifade tarzıdır. Duygu ve düşüncelerimizi içtenlikle ifade etmemizdir. Başkalarıyla ilgili değerlendirme ve yorumlarımızı değil, kendi duygu ve yaşantılarımızı açıklarlar.

<strong>Sen dili:</strong> Öğretmenin, öğrencinin davranışlarına ilişkin, onu suçlayıcı, eleştirici, emir verici, tehdit edici ifadeler kullanmasıdır.
<div>
<div><strong><em>Sözsüz İletişim </em></strong></div>
<div></div>
<div><strong><em>Göz teması:</em></strong> Öğretmenlerin öğrencileriyle iletişim kurarken, öğrenciye doğru yönelmiş bir beden duruşu ve ilgili bir yüz ifadesiyle birlikte onların gözlerinin içine bakması, öğrenciye “Ben ve benim anlattıklarım dinlemeye değeriz.” mesajını vererek, öğrencilerin benlik saygılarını artırıcı etkiler oluşturur. Ders esnasında öğrencilerle göz teması kurma, öğrencilerin konu üzerinde dikkatlerini toplamaları da kolaylaştıracaktır.</div>
<div></div>
<div><strong><em>Vücut dili:</em></strong> Mesajın anlamını verebilmek için elin, kolun, bedenin duruşunun, hareketlerinin ve yüz ifadelerinin kullanılmasıdır. Etkili öğretmenler mesajı iletirken bir yerde sabit durmazlar, hareket ederler, vücutları ders boyunca hareketsiz değil, eğilir kalkar durumdadır. Bu hareketler, mesajı destekleyen hareketler olmalıdır.</div>
<div></div>
<div><strong><em>Kişiler arası-sosyal mesafe:</em></strong> Birbirleriyle iletişim kuran kişiler, algıladıkları yakınlık derecelerine göre, aralarında “sosyal” bir mesafe bırakırlar. Araya konulan mesafe arttıkça, iletişim kuran kişiler arasındaki ilişkinin resmileştiği varsayılabilir.</div>
<div>Ders işlerken sık sık öğrencilerin arasında dolaşmak, dikkati dağılan öğrencilere daha çok yaklaşarak, rastlantıymış gibi öğrencinin sırtına ya da omzuna dokunmak, öğrencinin dikkatini öğretmenin üzerinde toplanmasına, daha da önemlisi kendisini öğretmene daha yakın hissetmesine yardımcı olacaktır.</div>
<div></div>
</div>
