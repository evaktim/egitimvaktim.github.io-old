---
layout: post
title: Sınıf Yönetiminin Boyutları
date: 2012-01-29 01:50
author: admin
comments: true
tags: [Eğitim Bilimleri, Eğitim Bilimleri, etkili sınıf yönetimi, sınıf yönetimi]
---
Sınıf yönetimi, sınıf yaşamının öğrenme amaçları doğrultusunda bir orkestra uyumu içinde yönetilmesidir.
<h2><strong>1.Sınıfın Fiziksel Ortamının Yönetimi:</strong></h2>
Sınıf ortamının genişliği,ısı,ışık ,gürültü,temizlik,estetik, eğitsel araçlar,oturma düzeni gibi öğretmenin amaçlar doğrultusunda örgütleyebileceği sınıf ortamına ait faktörler bu grupta yer alır.
<h2><strong>2.Plan-Program Etkinliklerinin Yönetimi:</strong></h2>
Yıllık, ünite ve günlük planların yapılması,iş,işlem süreçlerinin belirlenmesi,öğretim materyallerinin sağlanması,yöntem seçme ,öğrenci katılımını düzenleme,öğrenci özelliklerini izleme ve değerlendirme bu grupta yer alır.
<h2><strong>3.Zaman Yönetimi:</strong></h2>
Öğretimsel zamanın iyi planlanması ve yönetilmesi önemlidir. Çünkü etkili bir öğretim, öğrenme sürecinde geçen zamanın çokluğuna ve etkili kullanımına bağlıdır. Sınıf içinde geçirilen zamanın çeşitli etkenler arasında dağılımı, ders dışı ve bozucu etkinlerle zamanın harcanmaması, öğrencinin gönüllü olarak keyifle sınıfta öğretim içinde tutulabilmesi, devamsızlık ve okuldan ayrılmaların önlenmesi bu kapsam içinde düşünülebilir.
<h2><strong>4.Sınıfta İlişki Yönetimi:</strong></h2>
Sınıf kurallarının öğrencilerle birlikte benimsenerek uygulanması, sınıfta öğrenci-öğrenci, öğrenci-öğretmen iletişim ve ilişkilerinin yönetimi bu boyutta yer alır.
<h2><strong>5.Davranış Yönetimi:</strong></h2>
Sınıf liderliği bu boyutta önce çıkan kavramdır. Sınıfta olumlu iklimin oluşturulması, eğitim ortamının istenen davranışı sağlayabilir hale getirilmesi; sorunların ortaya çıkmadan önlenmesi ya da ortaya çıkmışsa uygun bir biçimde çözülmesi bu kapsam içinde düşünülebilir.
