---
layout: post
title: Hatırlama Teknikleri
date: 2011-11-15 14:49
author: admin
comments: true
tags: [hatırma teknikleri, kişisel gelişim, Rehberlik , unutkanlık, unutma]
---
<a href="http://www.egitimvaktim.com/dosyalar/2011/11/unutkanlik-150x150.gif"><img class="alignleft size-full wp-image-958" title="unutkanlik-150x150" src="http://www.egitimvaktim.com/dosyalar/2011/11/unutkanlik-150x150.gif" alt="" width="150" height="150" /></a><strong>Hatırlamak istiyorum ama unutuyorum diyorsanız üzülmeyin. Hatırlamak istediğinizi teknik yöntemler kullanarak hatırlayabilirsiniz.</strong>

Hatırlama tekniklerini öğrenmek için çok zaman harcadım. Eskiden sanırdım ki sadece çok zeki insanlar her şeyi hatırlar. Oysaki öyle değilmiş. Hatırlamak için zeki olmaya gerek yokmuş. Sadece tekniklerini bilmek gerekliymiş. Ben eskiden konuyla ilgili fıkra anlatanlara veya bir anekdot anlatanlara bayılırdım. Nasıl hatırlayıp da tam yerinde anlatırlar diye hayranlık duyardım. Meğerse bu sadece beynini terbiye etmekle ilgili bir alışkanlıkmış. Beynimizi kendi haline bırakırsak ya da gereksiz şeylerle beynimizi doldurursak hatırlama konusunda geri kalırız. Birçok insan çoğu şeyi unuttuğu zaman beyin fonksiyonlarının iyi çalışmadığını, hasta olduğunu ya da yeteri kadar zeki olmadıklarını sanırlar.

Evinizdeki kitapları kütüphaneye gelişigüzel koyduğunuz zaman aradığınızı bulmakta zorlanırsınız. Mutlaka bulursunuz ama gerekli olduğu zaman değil de belki ertesi günü bulursunuz. Bulmak için de çaba sarf etmeniz gerekir. Oysaki konularına göre düzenlenmiş bir kütüphanede bir kitabı bulmak birkaç saniyedir. Beynimiz de bizim kütüphanemizdir. Eğer bilgileri beynimizin içine gelişigüzel atarsak hiçbir şeyi hatırlayamayız. Hatırlamanın bir tekniği olduğunu öğrendikten ve uyguladıktan sonra artık hiçbir şeyi unutmuyorum. Bir konu hakkında sohbet ederken o konuyla ilgili anekdot veya fıkra anında aklıma geliyor. Bilirsiniz bir söz zamanında kullanılmayınca değeri olmuyor. Sohbet bittikten ve insanlar dağıldıktan sonra arkadaşımızı arayıp konuyla ilgili aklımıza geleni söylemeyiz.

Yazı yazmak için bilgisayarın başına oturduğumda sadece yazacağım konuya karar vermiş oluyorum. Parmaklarımı klavyeye koyduktan sonra beynimin içinden bütün bilgiler dökülüyor. Neden mi? Çünkü beynimin içindeki bilgiler düzenli. Yani klasörlere yerleşmiş durumda. İlgili bilgi kendiliğinden ve doğru zamanda geliyor. Bu da beni çok mutlu ediyor. Bu klasörlere bilgileri nasıl mı yerleştirdim?
<h2>Yani hatırlama teknikleri nelerdir?</h2>
<ol>
	<li> Gereksiz bilgilerin akılda tutulmaması</li>
	<li> Akılda tutulması gerekmeyen ama unutulmaması gereken her şeyi yazmak, yani bir ajanda kullanmak,</li>
	<li> Okunan her şeye konsantre olmak,</li>
	<li> Konsantre olunan kitabın altını çizmek ve bu çizili yerleri tekrarlamak. Unutmamanın en önemli şartı tekrardır. Yeni duyduğunuz bir fıkrayı gün içinde 3-4 kişiye anlatarak deneyin. İddia ediyorum o fıkrayı asla unutmazsınız.</li>
	<li> Aynı anda iki iş yapmamak. Tek işe konsantre olmak</li>
	<li> Hatırlanması gereken konu ile ilgili zihin haritaları çıkarmak</li>
	<li>Yapılan işe mana katmak</li>
	<li> Bir işle uzun süre ilgilenmemek. Birer saat arayla molalar vermek ve beyni dinlendirmek,</li>
	<li> Unutulmaması gereken isim, sayı veya olay için akıldan onunla ilgili senaryo yazmak.</li>
</ol>
Geçenlerde yeni tanıştığım biriyle sohbet ederken, verdiğim seminerlerin konusunu sordu. Ben de stres, mutluluk, duygular, hatırlama teknikleri vs. dedim. Bana şöyle bir soru sordu, "Hatırlamama teknikleri de var mı?"

Evet, bazen bazı şeyleri hatırlamak bazı şeyleri de hatırlamamak isteriz. Şimdi aklıma güzel bir hikaye geldi. Bu hikaye çölde yolculuk eden iki arkadaş hakkında anlatılır.

<em>“Yolculuğun bir aşamasında iki arkadaş tartışırlar. Biri ötekine bir tokat atar. Tokadı yiyenin canı çok yanar ama tek kelime etmez ve kum üzerine şu sözleri yazar; BUGÜN EN İYİ ARKADAŞIM BANA BİR TOKAT ATTI. Yıkanabilecekleri bir vahaya rastlayana dek yürümeyi sürdürürler. Tokadı yiyen yıkanırken batağa saplanır. Boğulmak üzereyken, arkadaşı tarafından kurtarılır. Boğulmak üzeren olan arkadaş tam selamete çıktıktan sonra, bir kaya parçası üzerine şu sözleri kazır; BUGÜN EN İYİ ARKADAŞIM BENİM HAYATIMI KURTARDI. Önce tokadı atan sonra da en iyi arkadaşının hayatını kurtaran kişi ona şöyle der;</em>
<em> -Senin canını yaktığımda bunu kum üzerine yazdın. Ama şimdi kayaya yazıyorsun. Neden?</em>
<em> Arkadaşı şöyle cevap verir;</em>
<em> -Biri bizi incittiğinde bunu kum üzerine yazmalıyız ki, bağışlama rüzgarı estiğinde onu silebilsin. Ama biri bize iyi bir şey yaparsa, onu kayaya kazımalı ki, onu hiçbir rüzgar yok etmesin.”</em>

Önemli olan hatırlamamız ve hatırlamamamız gerekenleri ayırabilmek. Bunun için de sadece akıl gerekli. İkisini birbirinden ayırt edebilmek için.

(Bu yazı a<a href="https://www.facebook.com/notes/ki%C5%9Fisel-geli%C5%9Fim/hat%C4%B1rlama-teknikleri/10150365419286776" rel="nofollow" target="_blank">dresinden</a> alıntıdır.)
